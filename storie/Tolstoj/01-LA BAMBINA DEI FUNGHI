Due bambine, dopo aver raccolto funghi nel bosco, se ne stavano tornando a casa, quando giunsero
davanti alla strada ferrata. Credendo che il treno fosse ancora lontano, non esitarono a passare
Ma ecco, all'improvviso, il fragore del treno. La maggiore delle sorelle fece un balzo indietro; 
la più giovane, invece, attraversò le rotaie.
- Resta dove sei! -  le gridò la sorella maggiore. Ma la locomotiva era così vicina e rumore così 
assordante, che la sorella minore non capì. Credette che la sorella le ordinasse di tornare 
indietro e ritornò precipitosamente sul suoi passi. Ma sulle rotaie incespicò: i funghi si 
sparpagliarono per terra, e la bambina si chinò a raccoglierli.
Il treno era ormai vicinissimo. Il macchinista lanciava nell'aria un fischio acuto e insistente
Vieni via! Lascia quei funghi!- gridava la sorella maggiore disperata. Ma la piccina non capiva, 
pensava che le ordinasse di raccoglierli, e li raccoglieva in tutta fretta trascinandosi in ginocchio 
tra le rotaie.
Il macchinista lanciò per l'ultima volta il suo fischio lacerante, sperando che la bambina si scostasse. 
Ormai era troppo tardi per frenare la locomotiva, sempre fischiando, giunse addosso alla piccina.
La sorella gridava disperata. I viaggiatori guardavano ansiosi, sporgendosi dai finestrini. 
Il capotreno corse all'ultima vettura per vedere  che era successo alla piccola.
Quando il convoglio fu passato, la si vide distesa in mezzo alle rotaie, immobile, con la testa riversa. 
Ma appena il treno fu lontano la bambina alzò il capo, si mise in ginocchio, finì di raccogliere i funghi, 
poi corse a raggiungere la sorella.

